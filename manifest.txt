Toto je náš svět. Není to svět mainstreamu, svět předvídatelnosti, ani svět ziskuchtivých pořadatelů. Je to svět, který si tvoříme sami. Každý prostor, každé světlo, každý zvuk – to všechno jsme my. Jsme LOT(of)US, ti, kteří vidí za horizont každodenní rutiny a monotónnosti.
Nenecháme se svázat hierarchií, protože každý z nás je vůdce. Tvoje myšlenky, tvoje nápady, tvoje energie – to všechno tvoří LOTUS. Pokud máš nápad, sdílej ho. Pokud chceš něco změnit, udělej to. Toto není pevný manifest. Toto je otevřený proces.
500 Kč za vstup na party s mid techno? Ne, díky.
Toto nejsou pravidla, toto je návod. LOT(of)US LOTUS je proces – jak pro ty, kdo akce organizují, tak pro ty, kdo na ně chodí. Nikdo není nad nikým, každý je součástí celku.
Ve chvíli, kdy LOTUS přestane být věrný tomu, co jsme si předsevzali – když se stane mainstreamem, ztratí svoji otevřenost, začne být dogmatický, přestane tvořit nebo se stane průměrným – zanikne.
Zánik není selháním. Je to osvobození od stagnace. Lotus se znovu narodí tam, kde lidé budou cítit potřebu tvořit něco opravdového. Pokud Lotus přestane být tím, čím má být, jeho cesta končí. A to je v pořádku. koko.
